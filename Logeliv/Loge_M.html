<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Broderloge nr. 55 PAX - Dagligdag i logen</title>
    <link rel="stylesheet" type="text/css" href="../css/NoSideBar.css">
</head>

<body>
<div class="content">
<h1>Dagligdag i logen</h1>
</div>
<BR>
<a name="Hvad vil det sige at være broderloge?">
<div class="content">
<h1>Hvad vil det sige at være loge broder?</A></h1>
<p>Hovedaktiviteten i logen er de ugentlige møder som finder sted hver onsdag i vinterhalvåret fra 1. september til 15. maj, kun afbrudt af en pause omkring Jul.</p>
<p>Her mødes brødrene enten i mørkt tøj med hvid skjorte og mørkt slips eller, ved gradetildelinger, i kjolesæt med hvid vest og hvid sløjfe.</p>
<p>Man ankommer sædvanligvis til logebygningen omkring kl. 19 og hilser på de øvrige medlemmer, mens man forbereder sig til mødets begyndelse kl. 19,30 præcis. På dette tidspunkt befinder alle sig foran indgangen til logesalen, og når dørene åbnes tager man plads i salen, og mødet kan begynde. Du kan finde oplysninger om logens mødeprogram her (link til programsiden)</p>

</DIV>
<BR>
<a name="I logesalen">
<div class="content">
	<h1>I logesalen</A></h1>
	<p>Mødet ledes af overmesteren, som sammen med de øvrige valgte embedsmænd udgør ledelsen af logen. Der arbejdes efter en fast dagsorden, som omfatter både etiske, humanitære og økonomiske emner samt orientering om korrespondance til og fra logen. På flere punkter adskiller logen sig ikke fra en almindelig forening, men især de etiske elementer og det humanitære arbejde har en høj prioritet. </p>
	<p>Odd Fellow Ordenens øverste leder i Danmark, Storsiren, har sammenfattet dette arbejde i et jubilæumsskrift i anledning af Ordenens 125 års jubilæum, som er offentliggjort på Odd Fellow Ordenens hjemmeside. Odd Fellow Ordenen satser meget på de menneskelige kompetencer og den personlige udvikling</p>
	<p>En væsentlig del af det etiske arbejde udgøres af det såkaldte ”gradearbejde”. Udtrykket henviser til at logens medlemmer modtager en række indtryk og belæringer i løbet af deres medlemskab og på den måde bevæger sig igennem en personlig udvikling, der omtales som grader. Det er disse indtryk og belæringer som Ordenen ønsker at bevare som en nyhed for nye medlemmer. </p>
</DIV>

<BR>
<a name="I selskabslokalerne">
<div class="content">
	<h1>I selskabslokalerne</A></h1>
	<p>Efter møderne i logesalen begiver brødrene sig til selskabslokalerne, hvor der normalt serveres et let måltid, f.eks. et par stykker smørrebrød eller en lun ret, efterfulgt af kaffe. Under ”det selskabelige” er sang en vigtig del af samværet. Valg af sange og ledelse af denne del af aftenen ligger hos undermesteren, som er en anden af de valgte embedsmænd. Han tilrettelægger møderne på en afvekslende måde f.eks. med taler eller underholdning, og søger på den måde at skabe en god stemning. Møderne slutter almindeligvis ca. kl. 23.</p>
	<p>I løbet af vinteren afholdes enkelte arrangementer, hvor brødrene inviterer deres ledsagere. Til sådanne aftener vil der måske være inviteret en (særlig interessant) foredragsholder, eller der kan være en særlig anledning, f.eks. markering af logens jubilæum. Her møder brødre og ledsagere fest-klædte og hygger sig i hinandens selskab, lejlighedsvis med efterfølgende dans.</p>
</DIV>

<BR>
<a name="Udvalgene">
<div class="content">
<h1>Udvalgene</A></h1>
<p>
De mange aktiviteter i Odd Fellow logen er organiseret i en lang række udvalg, som hver især varetager en del af det samlede arbejde. Der er udvalg, som tager sig af praktiske opgaver omkring økonomi og vedligeholdelse af logebygningen, ajourføring af hjemmesiden og tilrettelæggelse af festarrangementer osv. Andre udvalg varetager aktiviteter som skaffer midler til det humanitære arbejde eller bidrager aktivt til gennemførelse af humanitære udadvendte aktiviteter og endnu andre udvalg udfører mere indadvendte opgaver som bl.a. sigter mod den etiske belæring (gradearbejdet)
</p>
<p>I loge 55, PAX, er mere end 50 brødre engageret i 12 udvalg. De mange forskellige aktiviteter bevirker at der er opgaver som kan tiltale ethvert temperament.</p>
</div>

<BR><BR><BR><BR><BR><BR><BR><BR><BR><BR><BR><BR><BR>
<BR><BR><BR><BR><BR><BR><BR><BR><BR><BR><BR><BR><BR>
<BR><BR><BR><BR><BR><BR><BR><BR><BR><BR><BR><BR><BR>

</body>
</html>